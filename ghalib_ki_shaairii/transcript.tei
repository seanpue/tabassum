<page="75">
غالب کی شاعری کے لہجے اور نغمے کی تعمیر میں اصوات کی تنظیم اور ان کے
تکرّر کو خاص دخل ہےـ وہ شعوری یا غیر شعوری طور پر الفاظ میں صوتی رعایت کو ملحوظ
رکھتے ہیں ـ اکثر ایسا محسوس ہوتا ہے کہ وہ آوازوں سے کھیل رہے ہیں غالب کے
شعر کی تاثیر میں اس کے صوتی آہنگ کا جو حصّہ ہے اُسے نظر انداز کر دیں تو ہماری
تحسین اور اَدھوری رہ جائےگے ۔ اگر ہم تھوڑی دیر کے لیے شعر کے مفہوم
(معنیاتی اور ما بعد الطّبعیاتی سطحوں)  سے صرفِ نظر کر لیں اور صرف اصوات کی ترتیب
اور ان کے تکرّر سے بننے والے نمونوں پر نظر ڈالیں تو غالب کے آرٹ کا ایک اہم
کوشہ ہمارے سامنےآئے گا اور اس مطالعہ کے بعد ہم غالبؔ کے شعر سے بہتر طور
پر لُطف اندوز ہو سکیں گے۔
ہم دیکھتے ہیں کہ اصوات کی تکرار سے غالبؔ کو بہت زیادہ دلچسپی اور رغبت
رہی ہے۔ ان کی فرہنگِ شعر میں ایسے الفاظ اور مرکبات بکثرت ملتے ہیں جن میں
کسی نہ کسی صوت یا اصوات کی منظم یا غیر منظم تکرار ہوی ہے۔ غیر منظم تکرار کی مثالیں بے شمار
ہیں ان میں سے چند نمونے کے طور پر پیش کی جاتی ہیں:
    (ش + ر) برّسِ شمشیر، شعورِ محشر، (ش + خ) ؤ شوخیِ خاشاک، (ش + م)=
